36 senscrrons saon ovio

cease. The survivors exchanged pledges of friendship

and fidelity, and became Cadmus’ associates in the found-
· ing of Thebes]

Iamque deus posita fallacis imagine tauri ¹
se confessus erat, Dictaeaque rura tenebat,
cum pater ignarus Cadmo perquirere raptam
imperat, et poenam, si non invenerit, addit
exsilium, facto pius et sceleratus eodem.

Orbe pererrato (quis enim deprendere possit
furta Iovis?) profugus patriamque iramque parentis
vitat Agenorides, Phoebique oracula supplex
consulit, et quae sit tellus habitanda requirit.
‘Bos tibi' Phoebus ait ‘solis occurret in arvis,
nullum passa iugum curvique inmunis aratri.
Hac duce carpe vias; et qua requieverit herba,
moeriia fac condas, Boeotiaque, illa vocato’
Vix bene Castalio Cadmus descenderat antr0,
incustoditam lente videt ire iuvencam
nullum servitii signum cervice gerentem.
Subsequitur, pressoque legit vestigia gressu,
auctoremque viae Phoebum taciturnus adorat.

Iam vada Cephisi Panopesque evaserat arva:
bos stetit, et tollens speciosam cornibus altis
ad caelum frontem, mugitibus impulit auras,
atque ita respiciens comites sua terga sequentes,
procubuit, teneraque latus submisit in herba.
Cadmus agit grates, peregrinaeque oscula terrae
figit, et ignotos montes agrosque salutat.

Sacra Iovi facturus erat. Iubet ire ministros,
et petere e vivis libandas fontibus undas

Silva vetus stabat, nulla violata securi,

 

