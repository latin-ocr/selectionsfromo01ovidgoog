EPISTULAE EX PONTO

Ille est in Pontum Pelia mittente profectus,
qui vix Thessaliae fine timendus erat:

¹ Caesaris ira mihi nocuit, quem solis ab ortu
solis ad occasus utraque terra tremit.

iunctior Haemonia est Ponte, quam Roma, sinistro
et brevius, quam nos, ille peregit iter.

Ille habuit comites primos telluris Achivae:
at nostram cuncti destituere fugam.

Nos fragili ligno vastum sulcavimus aequor:
quae tulit Aesoniden, sacra carina fuit.

Nec mihi Tiphys erat rector; nec Agenore natus,
quas lugerem, docuit, quas sequererque vias.

Illum tutata est cum Pallade regia Iuno:
defendere meum numina nulla caput.

Illum furtivae iuvere Cupidinis artes:
quas a me vellem non didicisset Amor.

Ille domurn rediit: nos his moriemur in arvis
perstiterit laesi si gravis ira dei.

Durius est igitur nostrum, fidissima coniunx,
illo, quod subiit Aesone natus, onus

Te quoque, quam iuvenem discedens urbe reliqui,
credibile est nostris insenuisse malis

Ol ege, di faciant talem te cernere possim,
caraque mutatis oscula ferre genis,

amplectique meis corpus non pingue lacertis,
et ‘gracile hoc lecit' dicere ‘cura mei,'

et narrare meos flenti flens ipse labores,
sperato numquam conloquioque frui,

turaque Caesaribus cum coniuge Caesare digna,
dis veris, memori debita ferre manu!

Memnonis hanc utinam, lenito principe, mater
quamprimum roseo provocet ore diem!

 

