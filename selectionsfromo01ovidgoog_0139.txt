THE METAMORPHOSES

Creditus accepit cantatas protinus herbas
edidicitque usum, laetusque in tecta recessit.

Postera depulerat stellas aurora micantes:
conveniunt populi sacrum Mavortis in arvum,
consistuntque iugis. Medio rex ipse resedit
agmine, purpureus sceptroque insignis eburno
Ecce adamanteis Vulcanum naribus efflant
aeripedes tauri, tactaeque vaporibus herbae
ardent; utque solent pleni resonare camini,
aut ubi terrena silices fornace soluti
concipiunt ignem liquidarum adspergine aquarum,
pectora sic intus clausas volventia flammas
gutturaque usta sonant. Tamen illis Aesone natus 11⁰
obvius it. Vertere truces venientis ad ora
terribiles vultus praefixaque cornua lerro,
pulvereumque solum pede pulsavere bisulc0,
fumificisque locum mugitibus impleverunt.
Deriguere metu Minyae: subit ille, nec ignes
sentit anhelatos (tanturn medicamina possunt),
pendulaque audaci mulcet palearia dextra,
suppositosque iugo pondus grave cogit aratri
ducere, et insuetum ferro proscindere campum.

Mirantur Colchi; Minyae clamoribus augent,
adiciuntque animos. Galea turn sumit aena
vipereos dentes, et aratos spargit in agros
Semina mollit humus valido praetincta venen0,
et crescunt fiuntque sati nova ¹corpora dentes.
thue hominis speciem materna sumit in alvo
perque suos intus numeros componitur inians
nec nisi maturus communes exit in auras,
sic ubi visceribus gravidae telluris imago
effecta est hominis, feto consurgit in arvo,

 

