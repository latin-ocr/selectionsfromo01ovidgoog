THE METAMORPHOSES

ruricolae cepere Phryges, vinctumque coronis
ad regem duxere Midan, cui Thracius Orpheus
orgia tradiderat cum Cecropio Eumolpo.
Qui simul agnovit socium comitemque sacrorum,
hospitis adventu festum genialiter egit
per bis quinque dies et iunctas ordine noctes. ·
Etiam stellarum sublime coegerat agmen
Lucifer undecimus, Lydos cum laetus in agros
rex venit, et iuveni Silenum reddit alumno
Huic deus optandi gratum, sed inutile, fecit
muneris arbitrium, gaudens altore recepto,
Ille male usurus donis ait ‘Effice quidquid
corpore contigero fulvum vertatur in aurum’
Adnuit optatis, nocituraque munera solvit
Liber, et indoluit, quod non meliora petisset.
Laetus abit gaudetque malo Berecyntius heros,
pollicitique fidem tangendo singula temptat.
Vixque sibi credens non alta fronde virentem
ilice detraxit virgam: virga aurea facta est.
Tollit humo saxum: saxum quoque palluit auru.
Contigit et glaebam: contactu glaeba potenti
massa fit. Arentes Cereris decerpsit aristas:
aurea messis erat. Demptum tenet ¹arbore pomum:
Hesperidas donasse putes. Si postibus altis
admovit digitos, postes radiare videntur,
Ille etiam liquidis palmas ubi laverat undis,
unda fluens palmis Danaen eludere posset.
Vix spes ipse suas animo capit, aurea fingens
omnia. Gaudenti mensas posuere ministri
exstructas dapibus nec tostae frugis egentes.
Tum vero, sive ille sua Cerealia dextra
munera contigerat, Cerealia dona rigebant,

 

