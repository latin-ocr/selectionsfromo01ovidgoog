146 sscrcrrous raon ovio

Usus amicitiae tecum mihi parvus, ut illam
non aegre posses dissimulare, fuit,

uec me complexus vinclis propioribus esses,
nave mea vento, forsan, eunte suo.

Ut cecidi, cunctique metu fugere ruinam,
versaque amicitiae terga dedere meae,

ausus es igne Iovis percussum tangere corpus
et deploratae limen adire domus:

idque recens praestas nec longo cognitus usu,
quod veterum misero vix duo tresve mihi.

Vidi ego confusos vultus visosque notavi,
osque madens fletu pallidiusque me0,

ct lacrimas cernens in singula verba cadentes,
ore meo lacrimas, auribus illa bibi;

bracchiaque accepi presso pendentia colle,
et singultatis oscula mixta sonis

Sum quoque, care, tuis defensus viribus absens :—
scis ‘carum’ veri nominis esse loco-

multaque praeterea manifesti signa favoris
pectoribus teneo non abitura meis

Di tibi posse tuos tribuant delendere semper,
quos in materia prosperiore iuves.

Si tamen interea, quid in his ego perditus oris
(quod te credible est quaerere), quaeris agam:

spe trahor exigua—quam tu mihi demere noli—,
tristia leniri numina posse dei.

Seu temere exspecto, sive id contingere fas est,
tu mihi, quod cupi0, las, precor, esse proba,
quaeque tibi est linguae facundia, confer in illud,

ut doceas votum posse valere meum. .
Quo quisquis maior, magis est placabilis irae,
et laciles motus mens generosa capit.

 

