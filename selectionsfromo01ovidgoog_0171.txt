THE METAMORPHOSES

summa mali nota est: pennas sumpsere tuaeque
coniugis in volucres, niveas abiere columbas5

Talibus atque aliis postquam convivia dictis
implerunt, mensa somnum petiere remota,
cumque die surgunt adeuntque oracula Phoebi:
qui petere antiquam matrem cognataque iussit
litora. Prosequitur rex et dat munus ituris,
Anchisae sceptrum, chlamydem pharetramque nepoti, ⁶8⁰
cratera Aeneae, quem quondam transtulit illi
hospes ab Aoniis Therses Ismenius oris

Miserat hanc illi Therses fabricaverat Alcon
Hyleus et longo caelaverat argumento.
Urbs erat, et septem posses ostendere portas: 685
hae pro nomine erant et, quae foret illa, docebant.
Ante urbem exequiae tumulique ignesque rogique
effusaeque comas et apertae pectora matres
significant luctum: nymphae quoque llere videntur
siccatosque queri fonteS, sine frondibus arbor 690
nuda riget, rodunt arentia saxa capellae.
Ecce facit mediis natas Orione Thebis,
hac non femineum iugulo dare vulnus apert0,
illac demisso per inertia vulnere tela
pro populo cecidisse suo pulchrisque per urbem 69⁵
funeribus ferri celebrique in parte cremari;
tum de virginea geminos exire-favilla,
ne genus intereat, iuvenes quos fama Coronas
nominat, et cineri materno ducere pompam.
Hactenus antiquo signis fulgentibus aere,
summus inaurato crater erat asper acantho.

Nec levioradatis Troiani dona remittunt,
dantque sacerdoti custodem turis acerram,
dant pateram claramque auro gemmisque coronam.

 

