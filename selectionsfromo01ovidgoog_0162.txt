100 SELECTIONS FROM OVID

Aulide piscosa puppes tenuisset ituras.

Hic patrio de more Iovi cum sacra parassent,

ut vetus accensis incanduit ignibus ara,

serpere caeruleum Danai videre draconem

in platanum, coeptis quae stabat proxima sacris(

Nidus erat volucrum bis quattuor arbore summa:

quas simul et matrem, circum sua damna volantem,

corripuit serpens, avidoque abscondidit ore.

Obstipuere omnes At veri providus augur

Thestorides ‘Vincemus’ ait, ‘gaudete Pelasgi:

Troia cadet, sed erit nostri mora longa laboris,’

atque novem volucres in belli digerit annos.

llle, ut erat, virides amplexus in arbore ramos

fit lapis et servat serpentis imagine saxum.
Permanet Aoniis Nereus violentus in undis

bellaque non translert; et sunt qui parcere Troiae

Neptunum credant, quia moenia lecerat urbis.

At non Thestorides Nec enirn nescitve tacetve

sanguine virgineo placandam virginis iram

esse deae. Postquam pietatem publica causa

’ rexque patrem vicit, castumque datura cruorem

flentibus ante aram stetit Iphigenia ministris,

victa dea est, nubemque oculis obiecit, et inter ,

officium turbamque sacri vocesque precantum

supposita fertur mutasse Mycenida cerva.

Ergo ubi, qua decuit, lenita est caede Diana,

et pariter Phoebes pariter maris ira recessit,

accipiunt ventos a tergo mille carinae,

multaque perpessae Phrygia potiuntur harena.
Orbe locus medio est inter terrasque fretumque

caelestesque plagas, triplicis confinia mundi,

unde quod est usquam, quamvis regionibus absit,

 

