TRISTIA

utque pater natae duxque comesque fui.

Ergo si remanent ignes tibi pectoris idem,
sola tuum vates Lesbia vincet opus.

Sed vereor, nete mea nunc fortuna retardet,
postque meos casus sit tibi pectus iners.

Dum licuit, tua saepe mihi, tibi nostra legebam:
saepe tui iudex, saepe magister eram:

aut ego praebebam lactis modo versibus aures,
aut, ubi cessaras, causa ruboris eram.

Forsitan exemplo, quia me laesere libelli,
tu quoque sis poenae lacta remissa meae.

Pone, Perilla‚ metum: tantummodo femina nulla
nec iuvenislscriptis discat amare tuis.

Ergo desidiae remove, doctissima, causaS,
inque bonas artes et tua sacra redi.

Ista decens facies longis vitiabitur annis,
rugaque in antiqua fronte senilis erit,

inicietque manum formae damnosa senectus,
quae strepitum passu non faciente venit.

Cumque aliquis dicet ‘luit haec formosa,' dolebis,
et speculum mendax esse querere tuum.

Sunt tibi opes modicae, cum sis dignissima magnis:
finge sed inmensis censibus esse pares.

Nempe dat et cuicumque libet fortuna rapitque,
Irus et est subito, qui modo Croesus erat.

Singula quid referam? Nil non mortale tenemus
'pectoris exceptis ingeniique bonis.

En ego, cum patria caream vobisque domoque,
raptaque sint, adimi quae potuere mihi,

ingenio tamen ipse meo comitorque fruorque:
Caesar in hoc potuit iuris habere nihil.

Quilibet hanc saevo vitam mihi finiat ense:
13

 

