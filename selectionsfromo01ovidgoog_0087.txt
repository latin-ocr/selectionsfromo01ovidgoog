rna METAMORPHOSES 33

sea, and then rushing into the water swam with her to
the shores oi Crete]

Has ubi verborum poenas mentisque profanae

’ cepit Atlantiades, dictas a Pallade terras

linquit, et ingreditur iactatis aethera pennis.
Sevocat hunc genitor. Nec causam fassus amoris
‘Fide minister’ ait ‘iussorum nate, meorum,
pelle moram, solitoque celer delabere cursu,
quaeque tuam matrem tellus a parte sinistra
suspicit (indigenae Sidonida nomine dicunt),
hanc pete, quodque procul montano gramine pasci
armentum regale vides, ad litora verte’

Ι Dixit, et expulsi iamdudum monte iuvenci
litora iussa petunt, ubi magni filia regis

ludere virginibus Tyriis comitata solebat.

Non bene conveniunt nec in una sede morantur
maiestas et amor: sceptri gravitate relicta

ille pater rectorque deum, cui dextra trisulcis
ignibus armata est, qui nutu concutit orbem,
induitur faciem tauri; mixtusque iuvencis
mugit, et in teneris formosus obambulat herbis,
Quippe color nivis est, quarn nec vestigia duri
calcavere pedis, nec solvit aquaticus Auster. s
Colla 'toris exstant, armis palearia pendent,
cornua parva quidem, sed quae contendere possis
iacta manu, puraque magis perlucida gemma.
Nullae in fronte minae, nec formidabile lumen;
pacem vultus habet. Miratur Agenore nata,
'quod tam formosus, quod proelia nulla minetur.
Sed quamvis mitem metuit contingere primo:
mox adit, et flores ad candida porrigit ora.

 

