⁴ 30 SELECTIONS FROM OVID

officiique refers quod adunci vulnera aratri
rastrorumque fem, totoque exerceor anno,
quod pecori frondes, alimentaque mitia, fruges,
humano generi, vobis quoque tura ministro?
Sed tamen exitium lac me meruisse: quid undae, 2⁹⁰
quid meruit frater? Cur illi tradita sorte -
aequora decrescunt, et ab aethere longius absunt?
Quodsi nec fratris nec te mea gratia tangit,
at caeli miserere tui. Circumspice utrumque,
fumat uterque polus. Quos si vitiaverit ignis 2⁹⁵
atria vestra ruent. Atlas en ipse laborat,
vixque suis umeris candentem sustinetaxem.
Si freta, si terrae pereunt, si regia caeli,
in chaos antiquum confundimur. Eripe flammis,
siquid adhuc superest, et rerum consule summae! aaa
b Dixerat haec Tellus: neque enim tolerare vaporem
ulterius potuit nec dicere plura: suumque
rettulit os in se propioraque manibus antra.
At pater omnipotens, superos testatus et psum,
qui dederat currus, nisi opem ferat, omnia fato aas
interitura gravi, summam petit arduus arcem,
unde solet nubes latis inducere terris,
unde movet tonitrus vibrataque fulmina iactat.
Sed neque quas posset terris inducere nubes
tunc habuit, nec quos caelo demitteret imbres.
Intonat, et dextra libratum fulmen ab aure
misit in aurigam, pariterque animaque rotisque
expulit, et saevis compescuit ignibus ignes.
Consternantur equi, et saltu in contraria lacto
colla iugo eripiunt, abruptaque lora relinquunt ns
Illic frena iacent, illic temone revulsus
axis. in hac radii fractarum parte rotarum.
sparsaque sunt late laceri vestigia currus,

 

