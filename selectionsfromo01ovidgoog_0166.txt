104 senecrrous suoru ovrn

Quo plangente gravem moribundo vertice terram

extrahit illud idem calido de vulnere telum

atque ait: ‘ Haec manus est, haec, qua modo vicimus, 12⁰

hasta.

Utar in hoc isdem; sit in hoc, precor, exitus ideml’
Sic fatus Cycnum repetit, nec fraxinus errat

inque umero sonuit non evitata sinistr0.

Inde velut muro solidaque a caute repulsa est.

Qua tamen ictus erat, signatum sanguine Cycnum

viderat et frustra fuerat gavisus Achilles:

vulnus erat nullum, sanguis fuit ille Menoetae.

Tum vero praeceps curru fremebundus ab alto

desilit, et nitido securum 'comminus hostem

ense petens parmam gladio galeamque cavari ’

cernit, at in duro laedi quoque corpore ferrum.
Haud tulit ulteriuS, clipeoque adversa retecti

ter quater ora viri et capulo cava tempora pulsat,

cedentique sequens instat turbatque ruitque

¹ attonitoque negat requiem. Pavor occupat illum,

ante oculosque natant tenebrae; retroque ferenti

aversos passus medio lapis obstitit arvo,

Quem super impulsum resupino corpore Cycnum

vi multa vertit terraeque adflixit Achilles,

Turn clipeo genibusque premens praecordia duris

vincla trahit galeae: quae presso subdita mento

elidunt fauceS, et respiramen iterque

eripiunt animae. Victum spoliare parabat:

arma relicta videt. Corpus deus aequoris albam

contulit in volucrem, cuius modo nomen habebat.

 

