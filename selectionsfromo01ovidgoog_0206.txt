142 SELECTIONS FROM OVID

Et licet antiquo manibus conlatus Epeo ·
sit prior, irata Pallade mancus erit.

Vos quoque, Phoebea morbos qui pellitis arte,
munera de vestris pauca reierte deae.

Nec vos, turba fere censu fraudata, magistri,
spernite: discipulos attrahit illa novos;

quique moves caelum, tabulamque coloribus uris,
quique facis docta mollia saxa manu.

Mille dea est operum. Certe dea carminis illa est.
Si mereor, studiis adsit amica meis!

Caelius ex alto qua mons descendit in aequum,
hic ubi non plana est, sed prope plana via,

parva lieet videas Captae delubra Minervae,
quae dea natali coepit habere suo.

Nominis in dubio causa est. Capitale vocamus
ingenium sollers; ingeniosa dea est.

An quia de capitis fertur sine matre paterni
vertice cum clipeo prosiluisse suo?

An quia perdomitis ad nos captiva Faliscis
venit? Et hoc ipsum littera prisca docet.

An qnod habet legem, capitis quae pendere poenas
ex illo iubeat furta reperta loco?

A quacumque trahis ratione vocabula, Pallas,
pro ducibus'nostris aegida semper habe!

 

