24 SELECTIONS' FROM OVID

inserere, et 'patrias intus deprendere curas!
Denique quidquid habet dives, circumspice, muudus, 9⁵
eque tot ac tantis caeli terraeque marisque
posce bonis aliquid: nullam patiere repulsam.
Deprecor hoc unum, quod vero nomine poena,
non honor est: poenam, Phaethon, pro munere poscis.
Quid mea colla tenes blandis, ignare, lacertis? 1⁰0
Ne dubita, dabitur (Stygias iuravimus undas)
quodcumque optaris: sed tu sapientius opta'

Finierat monitus: dictis tamen ille repugnat,
propositumque premit, flagratque cupidine currus,
Ergo qu'a licuit genitor cunctatus ad altos· 1⁰5
deducit iuvenem, Vulcania munera, currus.
Aureus axis erat, temo aureus, aurea summae
curvatura rotae, radiorum argenteus ordo;
per iuga chrysolithi positaeque ex ordine gemmae
clara repercusso reddebant lumina Phoebo. 11⁰

Dumque ea magnanimus Phaethon miratur, opusque
perspicit, ecce vigil nitido patefecit ab ortu
purpureas Aurora iores et plena rosarum
atria. Diffugiunt stellae, quarum agmina cogit
Lucifer, et caeli statione novissimus exit. 115
Quem petere ut terras mundumque rubescere vidit
cornuaque extremae velut evanescere lunae,
iungere equos Titan velocibus imperat Horis
Iussa deae celeres peragunt, ignemque vomentes
ambrosiae suco saturos praesepibus altis 120
quadrupedes ducunt, adduntque sonantia frena. ’
Tum pater ora sui sacro medicamine nati
contigit, et rapidae fecit patientia flammae,
imposuitque comae radios, praesagaque luctus
pectore sollicito repetens suspiria dixit: 12⁵

 

