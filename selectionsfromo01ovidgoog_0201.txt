FASTI ¹37

emensus longi claviger orbis iter. ¹
Dumque huic hospitium domus est Tegeaea, vagantur 545
incustoditae lata per arva boves.

Mane erat: excussus somno Tirynthius actor
de numero tauros sentit abesse duos.

Nulla videt quaereus taciti vestigia furti.
Traxerat aversos Cacus in antra ferox,
CacuS, Aventinae timor atque inlamia silvae,
non leve finitimis hospitibusque malum.
Dira viro iacies vires pro corpore, corpus
grande-pater monstri Mulciber huius erat-‚
proque domo longis spelunca recessibus ingens
abdita, vix ipsis invenienda ieris
Ora super postes adfixaque bracchia pendent,
squalidaque humanis ossibus albet humus,
Servata male parte boum love natus abibat:
mugitum rauco furta dedere son0.
‘Accipio revocamen’ ait, vocemque secutus
impia per silvas ultor ad antra venit.
Ille aditum fracti praestruxerat obice montis:
vix iuga movissent quinque bis illud opus.
Nititur hic umeris-caelum quoque sederat illis- su
et vastum motu conlabefactat onus.
Quod simul eversum est, fragor aethera terruit ipsum,
ictaque subsedit pondere molis humus:
prima movet Cacus collata proelia dextra
remque feroxsaxis stipitibusque gerit. 570
Quis ubi nil agitur, patrias male fortis ad artes
confugit et flammas ore sonante vomit.
Quas quotiens proflat, spirare Typhoea credas
et rapidum Aetnaeo fulgur ab igne iaci.
Occupat Alcides, adductaque clava trinodis 575

 

