THE METAMORPHOSES 95

‘Signa tubae dederant, cum carcere pronus uterque
emicat, et summam celeri pede libat harenam.
Posse putes illos sicco freta radere passu,
et segetis canae stantes percurrere aristas. ⁶⁵⁵
Adiciunt animos iuveni clamorque favorque
verbaque dicentum: ‘⁴ Nunc, nunc incumbere tempus!
Hippomene, propera! Nunc viribus utere totis!
Pelle moram, vinces! '' Dubium, Megareius heros
gaudeat, an virgo magis his Schoeneia dictis ⁶⁶⁰
O quotiens, cum iam posset transire, morata est,
spectatosque diu vultus invita reliquit!
Aridus e lasso veniebat anhelitus ore,
metaque erat longe. Tum denique dc tribus unum
letibus arboreis proles Neptunia misit. π
Obstipuit virg0, nitidique cupidine pomi
declinat cursus, aurumque volubile tollit.
Praeterit Hippomenes! Resonant spectacula plausu.
Illa moram celeri cessataque tempora cursu
corrigit, atque iterum iuvenem post terga relinquit. 67⁰
Et rursus pomi iactu remorata secundi
consequitur transitque virum. Pars ultima cursus
restabat ; ‘⁴ Nunc ” inquit “ ades, dea muneris auctor! ”
inque latus campi, quo tardius illa rediret,
iecit ab obliquo nitidum iuvenaliter aurum. 67⁵
An peteret, virgo visa est dubitare: coegi
tollere, et adieci sublato pondera ina10,
impediique oneris pariter gravitate moraque.
Neve meus sermo cursu sit tardior ipsu,
praeterita est virgo: duxit sua praemia victor.’ 680

 

