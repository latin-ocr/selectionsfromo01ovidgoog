18 SELECTIONS FROM OVID

Qui tamen insequitur, pennis adiutus amoris 5¹⁰
ocior est requiemque negat tergoque fugacis
inminet et crinem sparsum cervicibus adflat.
Viribus absumptis expalluit illa, citaeque
victa labore fugae, spectans Peneidas undas,
‘ Fer, pater,’ inquit ‘opem, si flumina numen habetis! ⁵⁴5
Qua nimium placui, mutando perde figuram! '
Vix prece finita, torpor gravis occupat artus;
mollia cinguntur tenui praecordia libro,
in frondem crineS, in ramos bracchia crescunt, 555
peS, modo tam velox, pigris radicibus haeret,
ora cacumen obit; remanet nitor unus in illa.
Hanc quoque Phoebus amat, positaque in stipite dextra
sentit adhuc trepidare novo sub cortice pectus,
complexusque suis ramos, ut membra, lacertis 555
oscula dat ligno: refugit tamen oscula lignum.
Cui deus ‘At quoniam coniunx mea non potes esse,
arbor eris certe’ dixit ‘mea Semper habebunt
te coma, te citharae, te nostrae, lame, pharetrae:
tu ducibus Latiis aderis, cum laeta triumphum seo
vox canet, et visent longas Capitolia pompas:
postibus Augustis eadem fidissima custos
ante iores stabis, mediamque tuebere quercum:
' utque meum intonsis caput est iuvenale capillis,
tu quoque perpetuos semper gere frondis honores' sss
Finierat Paean: iactis modo laurea ramis
adnuit, utque caput visa est agitasse cacumen.

 

