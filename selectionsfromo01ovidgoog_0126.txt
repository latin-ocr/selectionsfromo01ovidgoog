66 SELECTIONS FROM OVID

nata patrem moveat, neu sit tibi cura, precamur,

vilior illius, quod nostro est edita partu.

En quaesita diu tandem mihi nata reperta est,

si reperire vocas amittere certius, aut si

scire, ubi sit, reperire vocas. Quod rapta, feremus 52⁰
dummodo reddat eam: neque enim praedone marito
filia digna tua est, si iam mea filia non est.’

Iuppiter excepit: ‘Commune est pignus onusque

nata mihi tecum. Sed si modo nomina rebus
addere vera placet, non hoc iniuria factum, ⁵2⁵
verum amor est3 neque erit nobis gener ille pudori,

tu modo, diva, velis. Ut desint cetera, quantum est
esse lovis fratrem l—Quid quod non cetera desunt,
· uec cedit nisi sorte mihi? Sed tanta cupido

si tibi discidii est, repetet Proserpina caelum, ⁵³⁰
lege tamen certa, si nullos contigit illic

ore cibos; nam sic Parcarum foedere cautum est’

Dixerat. At Cereri certum est educere natam.

Non ita lata sinunt, quoniam ieiunia virgo

solverat, et cultis dum simplex errat in hortis, aas
Poeniceum curva decerpserat arbore pomum,
sumptaque pallenti septem de cortice grana

presserat ore suo. Solusque ex omnibus illud
Ascalaphus vidit, quem quondam dicitur Orphne,

inter Avernales haud ignotissima nymphas, 540
ex Acheronte suo silvis peperisse sub atris:
uidit, et indicio reditum crudelis ademit.

Ingemuit regina Erebi, testemque profanam

fecit avem, sparsumque caput Phlegethontide lympha

in rostrum et plumas et grandia lumina vertit. „ 545
Ille sibi ablatus fulvis amicitur in aliS,

inque caput crescit, longosque reflectitur ungues,

 

 

