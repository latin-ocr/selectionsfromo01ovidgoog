116 SELECTION S FROM OVID

Inde sati Curibus tacitorum more luporum
ore premunt voces et corpora victa sopore ⁵
invadunt portasque petunt, quas obice firmo
clauserat Iliades. Unam tamen ipsa reclusit
nec strepitum verso Saturnia cardine fecit.
Sola Venus portae cecidisse repagula sensit
et clausura fuit, nisi quod rescindere numquam
dis licet acta deum. Iano loca juncta tenebant
naides Ausoniae gelido rorantia fonte.

Has rogat auxilium. Nec nymphae iusta petentem
sustinuere deam venasque et flumina fontis
elicuere sui. Nondum tamen invia Iani

ora patentis erant, neque iter praecluserat unda.
Lurida supponunt fecundo sulphura fonti
incenduntque cavas fumante bitumine venas.
Viribus his aliisque vapor penetravit ad ima
fontis, et Alpino modo quae certare rigori
audebatis aquae, non ceditis ignibus ipsis.
Flammifera gemini fumant adspergine postes,
portaque, nequiquam rigidis promissa Sabinis,
fonte fuit praestructa nov0, dum Martius arma
indueret miles. Quae postquam Romulus ultro
obtulit‚‘et strata est tellus Romana Sabinis
corporibus strata estque suiS‚ generique cruorem
sanguine cum soceri permiscuit impius ensis,
pace tamen sisti bellum nec in ultima ferro

, decertare placet Tatiumque accedere regno.

Occiderat Tatius, populisque aequata duobus,
Romule, iura dabas, posita cum casside Mavors
talibus adfatur divumque hominumque parentem:
‘Tempus adest, genitor, quoniam fundamine magno
res Romana valet nec praeside pendet ab uno,

 

