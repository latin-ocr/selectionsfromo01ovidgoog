THE METAMORPHOSES

quodtremit, exigua curn summum stringitur aura.

Sed postquam remorata suos cognovit amores

percutit indignos claro plangore lacertos

et laniata comas amplexaque corpus amatum

vulnera supplevit lacrimis, fletumque cruori 1⁴⁰
miscuit, et gelidis in vultibus oscula figens

‘Pyrame’ clamavit, ‘quis te mihi casus ademit?
Pyrame‚ responde: tna te carissima Thisbe

nominat: exaudi vultusque attolle iacentesl’

Ad nomen Thisbes oculos iam morte gravatos 14⁵
Pyramus erexit, visaque recondidit illa.

Quae postquam vestemque suam cognovit, et ense
vidit ebur vacuum, ‘Tua te manus' inquit ‘amorque
perdidit, infelix. Est etmihi fortis in unum
hoc manuS, est et amor: dabit hic in vulnera vires. 1⁵⁰
Persequar exstinctum, letique miserrima dicar
causa comesque tui ;( quique a me morte revelli
heu sola poteras} poteris nec morte revelli.

Hoc tamen amborum verbis estote rogati,

0 multum miseri meus illiusque parentes, 1⁵⁵
ut quos certus amor, quos hora novissima iunxit,
componi tumulo non invideatis eodem.

At tu quae ramis arbor miserabile corpus

nunc tegis unius, mox es tectura duorum,

signa tene caedis, pullosque et luctibus aptos¹ 16⁰
semper habe fetus, gemini monimenta cruoris.'

Dixit, et aptato pectus mucrone sub imum .
incubuit ferro, quod adhuc a caede tepebat.

Vota tamen tetigere deos, tetigere parentes:
nam color in pomo est, ubi permaturuit, ater, 1⁶⁵
quodque rogis superest, una requiescit in urna.

 

