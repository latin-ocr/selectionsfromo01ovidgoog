THE uersuronprroses 29

Nilus in extremum fugit perterritus orbem

occuluitque caput, quod adhuc latet: ostia septem 2⁵⁵
pulverulenta vacant, septem sine flumine valles.

Fors eadem Ismarios Hebrum cum Strymone siccat,
Hesperiosque amnes Rhenum Rhodanumque Padumque,
cuique iuit rerum promissa potentia, Thybrin.

Dissilit omne solum, penetratque in Tartara rimis tto
lumen, et infernum terret cum coniuge regem.

Et mare contrahitur, siccaeque est campus harenae
quod modo pontus erat: quosque altum texerat aequor,
exsistunt montes et sparsas Cycladas augent.
Ima petunt pisces, nec se super aequora curvi 2⁶⁵
tollere consuetas audent delphines in auras;
corpora phocarum summo resupina profundo
exanimata natant. Ipsum quoque Nerea lama est
Doridaque et natas tepidis latuisse sub antris.
Ter Neptunus aquis cum torvo bracchia vultu 21⁰,
exserere ausus erat, ter non tulit aeris ignes.

Ἴ Alma tamen Tellus, ut erat circumdata ponto,
inter aquas pelagi contractosque undique fontes,
qui se condiderant in opacae viscera matris,
sustulit oppressos collo tenus arida vultus, 21⁵
opposuitque manum fronti, magnoque tremore
omnia concutiens paulurn subsedit, et infra
quam solet esse fuit, siccaque ita voce locuta est:

‘Si placet hoc, meruique, quid 0 tua fulmina cessant,
summe deum? Liceat periturae viribus ignis Ἀθ
igne perire tuo, clademque auctore levare.

Vix equidem lauces haec ipsa in verba resolvo’
(presserat ora vapor): ‘tostos en adspice crines,

inque oculis tantum, tantum super ora favillae.

Hosne mihi tructus, hunc fertilitatis honorem 2⁸⁵

 

