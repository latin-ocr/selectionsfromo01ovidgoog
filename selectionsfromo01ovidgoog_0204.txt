140 sacscnous mou ovm

cetera virgultis abdita turba latet.
Ecce velut torrens undis pluvialibus auctus
aut nive, quae Zephyro victa tepente fluit,
per sata perque vias fertur, nec, ut ante solebat,
riparum clausas margine linit aquas: 3‚Å∞
sic Fabii vallem latis discursibus implent,
quodque vident, sternunt: nec metus alter inest.
Quo ruitis, generosa domus? Male creditis hosti!
Simplex nobilitas, perfida tela cave!
Fraude perit virtus In apertos undique campos
prosiliunt hostes et latus omne tenent.
Quid faciant pauci contra tot milia fortes?
Quidve, quod in misero tempore restet, adest?
Sicut aper longe fulvis latrantibus actus
fulmineo celeres dissipat ore caneS,
mox tamen ipse perit: sic non moriuntur inulti
vulneraque alterna dantque feruntque manu.
Una dies Fabios ad bellum miserat omnes:
ad bellum missos perdidit una dies
Ut tamen Herculeae superessent semina gentis,
credibile est ipsos consuluisse deos.
Nam puer impubes et adhuc non utilis armis
unus de Fabia gente relictus erat:
scilicet ut posses olim tu, Maxime, nasci,
cui res cunctando restituenda foret.

MINERVA

(Fast. iii, 809-848)

[The festival of Minerva, known as the Quinquatrus,
began on the nineteenth ol March and continued for five

 

