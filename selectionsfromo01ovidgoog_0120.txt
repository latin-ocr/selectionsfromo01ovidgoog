62 SELECTIONS FROM OVID

Silva coronat aquas cingens‘latus omne, suisque
frondibus ut velo Phoebeos submovet ictus.

Frigora dant rami, Tyrios humus umida flores: ³9⁰
perpetuum ver est. Quo dum Proserpina luco

ludit, et aut violas aut candida lilia carpit,

dumque puellari studio calathosque sinumque

implet, et aequales certat superare legend0,

paene simul visa est dilectaque raptaque Diti: ³⁹5

usque adeo est properatus amor. Dea territa maesto

et matrem et comites, sed matrem saepius ore

clamat; et, ut summa vestem laniarat ab ora,

conlecti flores tunicis cecidere remissis.

Tantaque simplicitas puerilibus adfuit annis, ⁴⁰0

haec quoque virgineum movit iactura dolorem.

Raptor agit currus, et nomine quemque vocando ·

exhortatur equos, quorum per colla iubasque

excutit obscura tinctas ferrugine habenas, ,

perque lacus altos et olentia sulphure fertur 40⁵
· . stagna Palicorum, rupta ferventia terra, ’

et qua Bacchiadae, bimari gens orta Corinth0,

inter inaequales posuerunt moenia portus

Est medium Cyanes et Pisaeae Arethusae,

quod coit angustis inclusum cornibus aequor. 41⁰

Hic luit, a cuius stagnum quoque nomine dictumest,

inter Sicelidas Cyane celeberrima nymphas.

Gurgite quae medio summa tenus exstitit alvo

agnovitque deam. ‘Nec longius ibitisl’ inquit,

‘non potes invitae Cereris gener esse: roganda, 415

non rapienda fuit. Quodsi componere magnis

parva mihi fas est, et me dilexit Anapis:

exorata tamen, nec, ut haec, exterrita nupsi.’

Dixit, et in partes diversas bracchia tendens ’

 

