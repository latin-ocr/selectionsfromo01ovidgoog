THE METAMORPHOSES

Cur non et specto pereuntem, oculosque videndo q
conscelero? Cur uon tauros exhortor in illum
terrigenasque feros insopitumque draconem?
Di meliora velint. Quamquam non ista precanda,
sed facienda mihi-Prodamne ego regna potentie,
atque ope nescio quis servabitur advena nostra,

v ut per me sospes sine me det lintea ventis, ⁴0
virque sit alterius, poenae Medea relinquar?

’ Si iacere hoc aliamve potest praeponere nobis,

occidat ingratus. Sed non is vultus in illo,
non ea nobilitas animo est, ea gratia formae,
ut timeam fraudem meritique oblivia nostri. ⁴⁵
Et dabit ante fidem, cogamque in foedera testes
esse deos. Quid tuta times? Accingere, et omnem
pelle moram: tibi se semper debebit Iason,
te face sollemni iunget sibi, perque Pelasgas
servatrix urbes matrum celebrabere turba- ⁵0
Ergo ego germanam fratremque patremque deosque
et natale solum, ventis ablata, relinquam?
Nempe pater saevus, nempe est mea barbara tellus,
frater adbuc inians: stant mecum vota sororis,
maximus intra me deus est. Non magna relinquam, ω
magna sequar: titulum servatae pubis Achivae,
notitiamque loci melioris, et oppida, quorum
hic quoque fama viget, cultusque artesque locorum;
quemque ego cum rebuS, quas totus possidet orbiS,
Aesoniden mutasse velim; quo coniuge felix ω
et dis cara ferar, et vertice sidera tangam.
Quid, quod nescioqui mediis concurrere in undis
dicuntur montes, ratibusque inimica Charybdis
nune sorbere fretum, nunc reddere, cinctaque saevis

Ι Scylla rapax canibus Siculo latrare profundo? u

 

