THE METAMORPHOSES 37

et specus in medi0, virgis ac vimine densus

efficiens humilem lapidum compagibus arcum, ³⁰
uberibus fecundus aquis, ubi conditus antro

Martius anguis erat, cristis praesignis et auro:

igne micant oculi, corpus tumet omne venenis

tres vibrant linguae, triplici stant ordine dentes.

Quem postquam Tyria lucum de gente profecti

infausto tetigere gradu, demissaque in undas

urna dedit sonitum, longo caput extulit antro

caeruleus serpens, horrendaque sibila misit.

’ Effluxere urnae manibus, sanguisque reliquit

corpus, et attonitos subitus tremor occupat artus.
Ille volubilibus squamosos nexibus orbes

torquet, et inmensos saltu sinuatur in arcus,

ac media plus parte leves erectus in auras
despicit omne nemus, tantoque est corpore, quanto
si totum spectes, geminas qui separat Arctos.

Nec mora, Phoenicas, sive illi tela parabant,

sive lugam, sive ipse timor prohibebat utrumque,
occupat: hos morsu, longis complexibus illos,

hos necat adflatu funesti tabe veneni.

Fecerat exiguas iam sol altissimus umbras:
quae mora sit sociis miratur Agenore natuS,
vestigatque viros. Tegimen derepta leoni
pellis erat, telum splendenti lancea ferro
et iaculum, teloque animus praestantior omni.

Ut nemus intravit, letataque corpora vidit,
victoremque supra spatiosi corporis hostem
tristia sanguinea lambentem vulnera lingua,

‘Aut ultor vestrae, fidissima corpora, mortis,
aut comes' inquit ‘ero’ Dixit, dextraque molarem

sustulit, et magnum magno conamine misit.
6

 

