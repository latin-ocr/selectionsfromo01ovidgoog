THE METAMORPHOSES

Inde tremit tellus, et rex pavet ipse silentum,
ne pateat, latoque solum retegatur hiatu,
inmissusque dies trepidantes terreat umbras.

Hanc metuens cladem tenebrosa sede tyrannus
exierat, curruque atrorum vectus equorum seo
ambibat Siculae cautus fundamina terrae.

Postquam exploratum satis est loca nulla labare,
depositique metus videt hunc Erycina vagantem
monte suo residem, natumque amplexa volucrem

‘arma manusque meae, mea, nate, potentia‚’ dixit, ³65
‘illa, quibus superas omnes cape tela, Cupid0‚

inque dei pectus celeres molire sagittaS,

cui triplicis cessit fortuna novissima regni.

Tu superos ipsumque Iovem, tu numina ponti

victa domas ipsumque, regit qui numina ponti. ³7⁰
Tartara quid cessant? Cur non matrisque tuumque
imperium profers? Agitur pars tertia mundi.

Et tamen in caelo, quae iam patientia nostra est,
spernimur, ac mecum vires minuuntur Amoris.

Pallada nonne vides iaculatricemque Dianam ³7⁵
abscessisse mihi? Cereris quoque filia virgo,

si patiemur, erit: nam spes adfectat easdem.

At tu, pro socio, siqua est ea gratia, regno

iunge deam patruo’ Dixit Venus. llle pharetram
solvit, et arbitrio matris de mille sagittis ³80
unam seposuit, sed qua nec acutior ulla

nec minus incerta est, nec quae magis audiat arcus,
oppositoque genu curvavit flexile cornum,

inque cor hamata percussit harundine Ditem.

Haud procul Hennaeis lacus est a moenibus altae, 38⁵
nomine Pergus, aquae. Non illo plura Caystros
carmina cycnorum labentibus audit in undis.

 

