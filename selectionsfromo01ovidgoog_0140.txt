80 SELECTIONS FROM OVID

quodque magis mirum est, simul edita concutit arma. 13⁰
Quos ubi viderunt praeacutae cuspidis hastas
in caput Haemonii iuvenis torquere parantes
demisere metu vultumque animumque Pelasgi.
Ipsa quoquc extimuit, quae tutum fecerat illum,
utque peti vidit iuvenem tot ab hostibus unum,
palluit, et subito sinc sanguine frigida sedit;
neve parum valeant a se data gramina, carmen
auxiliare canit, secretasque advocat artes
Ille, gravem medios silicem iaculatus in hostcS,
a se depulsum Martem convertit in ipsos.
Terrigenae pereunt per mutua vulnera fratres
civilique cadunt acie. Gratantur Achivi,
victoremque tenent, avidisque amplexibus haerent.
Tu quoque victorem complecti, barbara, velles:
scd te, ne faceres tenuit reverentia lamae.
Quod licet, adfectu tacito laetaris, agisque
carminibus grates et dis auctoribus horum.
Pervigilem superest herbis sopire draconem,
qui crista linguisque tribus praesignis et uncis
dentibus horrendus custos erat arboris aureae.
Hunc postquam sparsit Lethaei gramine suci,
verbaque ter· dixit placidos facientia somnos,
quac mare turbatum, quae concita flumina sistunt,
somnus in ignotos oculos sibi venit, et auro
¹ heros Aesonius potitur, spolioque superbus,
muneris auctorem secum, spolia altera, portans
victor Iolciacos tetigit cum coniuge portus.

 

