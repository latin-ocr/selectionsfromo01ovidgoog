rme uernuoapuoses 73

bracchia sustulerat, ‘Di' que ‘o communiter omnes‚'
dixerat, ignarus non omnes esse rogandos,
‘parcite' Motus erat, cum iam revocabile telum
non fuit, Arcitenens. Minimo tamen occidit ille 2⁸⁵
vulnere, non alte percusso corde sagitta.
Fama mali populique dolor lacrimaeque suorum ¹
tamsubitae matrem certam iecere ruinae,
mirantem potuisse, irascentemque, quod ausi
hoc essent superi, quod tantum iuris haberent.
Nam pater Amphion ferro per pectus adacto.
finierat moriens pariter cum luce dolorem.
Heu quantum'haec Niobe Niobe distabat ab illa,
quae modo Latois populum submoverat aris,
et mediam tulerat gressus resupina per urbem,
invidiosa suis, at nunc miseranda vel hosti.
Corporibus gelidis incumbit, et ordine nullo
oscula dispensat natos suprema per omnes.
Α quibus ad caelum liventia bracchia tollens
‘Poscere crudelis, nostr0, Latona, dolore,
pascere’ ait ‘satiaque meo tua pectora luctu:
efferor. Exsulta, victrixque inimica triumpha.
Cur autem victrix? Miserae milri plura supersunt,
quam tibi felici: post tot quoque funera vinco!
Dixerat, et sonuit contento nervus ab arcu.
Qui praeter Nioben unam conterruit omnes:
illa malo est audax. Stabant cum vestibus atris ¹
ante toros fratrum demisso crine sorores
E quibus una trahens haerentia viscere tela
imposito fratri moribunda relanguit ore:
altera solari miseram conata parentem
conticuit subit0, duplicataque vulnere caeco est.
Haec frustra fugiens collabitur, illa sorori

 

