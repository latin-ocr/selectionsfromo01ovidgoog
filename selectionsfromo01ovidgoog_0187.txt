THE METAMORPHOSES

Aegea sic Theseus, sic Pelea vincit Achilles,

Denique, ut exemplis ipsos aequantibus utar,

sicet Saturnus minor est Iove. Iuppiter arces

temperat aetherias et mundi regna triformis

terra sub Augusto est: pater est et rector uterque. sto
Di, precor, Aeneae comiteS, quibus ensis et ignis

cesserunt, dique Indigetes genitorque Quirine

urbis et invicti genitor Gradive Quirini,

Vestaque Caesareos inter sacrata penates, 86⁵

et cum Caesarea tu, Phoebe domestice, Vesta,

quique tenes altus Tarpeias Iuppiter arceS,

quosque alios vati ias appellare piumque est:

tarda sit illa dies et nostro serior aevo,

qua caput Augustum, quem temperat, orbe relicto 87⁰

accedat caelo faveatque precantibus absens!

EPILOGUE
, (Ma. xv, 871-879)

[The poet prophesies the immortality of his work.]

Iamque opus exegi, quod nec Iovis ira nec ignis
nec poterit ferrum nec edax abolere vetustas
Cum volet, illa dies, quae nil nisi corporis huius
ius habet, incerti spatium mihi finiat aevi:
parte tamen meliore mei super alta perennis su
astra ferar, nomenque erit indelebile nostrum.
Quaque patet domitis Romana potentia terris,
ore legar populi, perque omnia saecula fama,
siquid habent veri vatum praesagia, vivam.

 

