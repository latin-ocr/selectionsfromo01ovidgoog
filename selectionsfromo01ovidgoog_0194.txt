130 satscarons anon 0le

At mea pro nullo pondere verba cadunt.
Nec tamen indignor. Nec me pro coniuge gessi
saepius in domini serva vocata torum. 1⁰0
Me quaedam, memini, dominam captiva vocabat:
‘servitio' dixi ‘nominis addis onus?

· θ . . · h

Sed tibi pro tutis insignia facta placebant, 121
partaque bellando gloria dulcis erat.

An tantum, dum me capereS, fera bella probabas
cumque mea patria laus tua victa iacet?

Di melius! Validoque, precor, vibrata lacerto 12⁵
transeat Hectoreum Pelias hasta latus!

Mittite me, Danai: dominum legata rogabo
multaque mandatis oscula mixta feram.

‘Plus ego quam Phoenix, plus quam facundus Ulixes, 130
plus ego quam Teucri-credite-lrater agam.

Est aliquid, collum solitis tetigisse lacertis,
praesentisque oculos admonuisse sui.

Sis licet inmitis matrisque ferocior undis,
ut taceam, lacrimis comminuere meis.

Nunc quoque-sic omnes Peleus pater impleat annos, ras ,

sic eat auspiciis Pyrrhus ad arma tuis !-
respice sollicitam Briseida, fortis Achille,
nec miseram lenta ferreus ure mora.
Aut, si versus amor tuus est in taedia nostri,
quam sinete cogis vivere, coge mori.
thue facis, coges. Abiit corpusque colorque:
sustinet hoc animae spes tamen una tui.
Qua si destituor, repetam fratresque virumque:
nec tibi magnificum femina iussa mori.

 

