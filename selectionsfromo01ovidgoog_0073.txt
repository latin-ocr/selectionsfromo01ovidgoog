THE METAMORPHOSES 21

the bark came to be called amber, 'worn now by Roman
women as an ornament]

Regia Solis erat sublimibus alta columnis,
clara micante auro flammasquejmitante pyropo
cuius ebur nitidum fastigia summa tegebat,
argenti bifores radiabant lumine valvae.
Materiam superabat opus: nam Mulciber illic ὅ
aequora caelarat medias cingentia terras
terrarumque orbem, caelumque quod inminet orbi.
Caeruleos habet unda deos, Tritona canorum,
Proteaque ambiguum, balaenarumque prementem
Aegaeona suis inmania terga lacertis,

Doridaque et natas, quarum pars nare videtur,
pars in mole sedens virides siccare capillos,
pisce vehi quaedam; iacies non omnibus una,
non diversa tamen, qualem decet esse sororum.
Terra viros urbesque gerit silvasque ferasque
fluminaque et nymphas et cetera numina ruris.
Haec super imposita est caeli fulgentis imago,
signaque sex loribus dextris totidemque sinistris

Quo simul acclivi Clymeneia limite proles
venit, et intravit dubitati tecta parentis,
protinus ad patrios sua lert vestigia vultus,
consistitque procul: neque enim propiora ferebat
lumina. Purpurea velatus veste sedebat
in solio Phoebus claris lucente smaragdis.

A dextra laevaque Dies et Mensis et Annus
Saeculaque et positae spatiis aequalibus Horae,
Verque novum stabat cinctum florente corona;
stabat nuda Aestas et spicea serta gerebat;

stabat et Autumnus, calcatis sordidus uvis,
5

 

