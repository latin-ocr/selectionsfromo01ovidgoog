152 SELECTIONS FROM OVID

him, but ior me there has been no protecting deity. Per-
haps, you, t00, my wife, have been made old grieving
ior my grief, you whom I left so young. The gods
grant that some day 1 may return and know this suffer-
ing and desolation no more]

Iam mihi deterior canis aspergitur aetas,
iamque meos vultus ruga senilis arat;
iam vigor et quasso languent in corpore vires,
nec, iuveni lusus qui placuere, iuvant.
Nec, si me subito videas, agnoscere possis:
aetatis facta est tanta ruina meae.
Confiteor, iacere hoc annos: sed et altera causa est,
anxietas animi continuusque labor.
Nam mea per longos si quis mala digerat annos,-
’ crede mihi-Pylio Nestore maior eru.
Cernis ut in duris—et quid bove firmins?-arvis
fortia taurorum corpora frangat opus
Quae numquam vacuo solita est cessare novali,
fructibus adsiduis lassa senescit humus.
Occidet, ad circi si quis certamina semper
non intermissis cursibus ibit equus
Firma sit illa licet, solvetur in aequore navis,
quae numquam liquidis sicca carebit aquis.
Me quoque debilitat series inmensa malorum,
ante meum tempus cogit et esse senem.
Otia corpus alunt, animus quoque pascitur illis:
inmodicus contra carpit utrumquelabor.
Adspice, in has partis quod venerit Aesone natus,
quam laudem a sera posteritate ferat.
At labor illius nostro leviorque minorque est,
si modo non verum nomina magna premunt.

 

