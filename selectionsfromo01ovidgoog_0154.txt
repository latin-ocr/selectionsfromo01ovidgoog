94 SELECTIONS FROM OVID

coniugium crudele meum est. Tibi nubere nulla
nolet, et optari potes a sapiente puella.
Cur tamen est mihi cura tui, tot iam ante peremptis?
Viderit! Intereat, quoniam tot caede procorum
admonitus non est, agiturque in taedia vitae. 625
Occidet hic igitur, voluit quia vivere mecum,
indignamque necem pretium patietur amoris?
Non erit invidiae victoria nostra ferendae.
Sed non culpa mea est. Utinam desistere velles,
aut, quoniam es demens, utinam velocior esses! 6³⁰
At quam virgineus puerili vultus in ore est! ’
A! miser Hippomene, nollem tibi visa fuissem!
Vivere dignus eras. Quod si felicior essem,
nec mihi coniugium iata importuna negarent,
unus erae, cum quo sociare cubilia vellem.'’
Dixerat; utque rudis, primoque Cupidine tacta,
e-Qid velit ignorans, amat, et non sentit amorem.
‘Iam solitos poscunt cursus populusque paterque:
cum me sollicita proles Neptunia voce
invocat Hippomenes “ Cytherea ’' que “ comprecor, au<
sis 640
adsit ’' ait “nostris et quos dedit, adiuvet ignes.'’
Detulit aura preces ad menon invida blandas;
motaque sum, fateor. Nec opi's mora longa dabatur.
Est ager, indigenae Tamasenum nomine dicunt,
telluris Cypriae pars optima, quam mihi prisci ers
sacravere senes, templisque accedere dotem
hanc iussere meis. Medio nitet arbor in arvo,
fulva comam, fulvo ramis crepitantibus auro,
Hinc tria forte mea veniens decerpta ferebam
aurea poma manu: nullique videnda nisi ipsi ⁶5⁰
Hippomenen adii docuique, quis usus in illis.

 

