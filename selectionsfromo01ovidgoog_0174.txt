112 SELECTIONS FROM OVID -

aeris et inflati complevit murmure buxi,
perque leves domitis invecta leonibus auras
x ‘Inrita sacrilega iactas incendia dextra,
Turne! ’ ait. ‘Eripiam, nec me patiente cremabit
ignis edax nemorum partes et membra meorum.3
Intonuit dicente dea, tonitrumque secuti
curn saliente graves ceciderunt grandine nimbi,
aeraque et tumidum subitis concursibus aequor
ι Astraei turbant et eunt in proelia iratres.
E quibus alma parens unius viribus usa
stuppea praerupit Phrygiae retinacula classis
fertque rates pronas medioque sub aequore mergit.
Robore mollito lignoque incorpora verso
in capitum facies puppes mutantur aduncae,
in digitos abeunt et crura natantia remi,
quodque sinus fuerat, latus est, mediisque carina
subdita navigiis spinae mutatur in usum,
lina comae molles, antemnae bracchia fiunt.
Caerulus, ut fuerat, color est ; quasque ante timebant, ’ ·
illas virgineis exercent lusibus undas
naides aequoreae3 durisque in montibus ortae
molle fretum celebrant, nec eas 'sua tangit origo.
Non tamen oblitae, quarn multa pericula saepe
pertulerint pelago, iactatis saepe carinis
supposuere manus nisi siqua vehebat Achivos.
Cladis adhuc Phrygiae memoreS, odere Pelasgos
Neritiaeque ratis viderunt fragmina laetis
vultibus, et laetis videre rigescere puppim
vultibus Alcinoi saxumque increscere lign0.
Spes erat, in nymphas animata classe marinas,
posse metu monstri Rutulum desistere bello.
Perstat, habetque deos pars utraque, quodque deorum est

 

